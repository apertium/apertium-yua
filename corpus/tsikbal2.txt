Tsʼoʼok k tàal Pisté.
Koʼox Goyo. Koʼox máan teʼ kʼiiwike.
Koʼox túun. Uts tin wich le chan káah Pʼisté.
Ileh. Táan u konik baʼal teʼelo.
Eeh. Baʼax táan u konikoʼob?
Táak a manik he wah baʼaxeʼ?
Haah. Tàak in màan. 
tàak in manik hunpʼéel baʼal.
Koʼoteneʼex waye. 
Tuʼux ka máaneʼex?
Chen táan k máan way Pʼisteʼaʼ.
Aaah, táan a chan máaneʼex way Pʼisteʼaʼ.
Tuʼux ka tàaleʼex?
K tàal Tusik. 
Tusik k hach káahaloʼon.
Baʼax ka konik xunan?
Teneʼ kin konik kʼàan.
Aaah, ka konik kʼàan. 
Kʼabeet in manik hunpʼéel kʼàan.
Òokeneʼex. 
Òokeneʼex a wileʼex baʼax yàan a manikeʼex.
Baʼax kʼabeeteʼex? 
Baʼax uts ta wicheʼex?
Kux teech, Goyo? 
Kʼabeet a manik kʼàan?
Maʼatech. Maʼa kʼabeet in manikiʼ. 
Tsʼoʼok in manik hoʼolheak.
Maʼalob túun. 
Teecheʼ máak, baʼax tàak a manik? Baʼax tàak a bisik?
Teneʼ tàak in manik hunpʼéel nohoch kʼàan.
Yàan ten nohoch kʼàan. 
Yàan ten nohoch yéetel kʼan kʼàanoʼob.
Yàan a hóokʼsik utial k ilikoʼob?
Yàan, yàan in hóokʼsikoʼob.
Máakalmáak uts ta wich? 
Kʼabéet a chʼaʼik.
Lelo uts tin wich. 
Tàak in bisik lelo.
Maʼalob kin tsʼaʼik tech le kʼàano.
Tsʼa ten le kʼàanaʼ. 
Tàak in bisik tin nahil.
Beyoʼ, tsʼoʼok a manik wah?
Bey tsʼoʼok in manikaʼ, kʼabéet k hóokʼol behòoráa.
