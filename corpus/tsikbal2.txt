Tsʼoʼok k tàal Pisté.
Koʼox Goyo. Koʼox máan teʼ kʼiiwike.
Koʼox túun. Uts tin wich le chan káah Pʼisté.
Ileh. Táan u konik baʼal teʼelo.
Eeh. Baʼax táan u konikoʼob?
Táak a manik he wah baʼaxeʼ?
Haah. Tàak in màan. tàak in manik hunpʼéel baʼal.
Koʼoteneʼex waye. Tuʼux ka máaneʼex?
Chen táan k máan way Pʼisteʼaʼ.
Aaah, táan a chan máaneʼex way Pʼisteʼaʼ.
Tuʼux ka tàaleʼex?
K tàal Tusik. Tusik k hach káahaloʼon.
Baʼax ka konik xunan?
Teneʼ kin konik kʼáan.
Aaah, ka konik kʼáan. Kʼabeet in manik hunpʼéel kʼáan.
Òokeneʼex. Òokeneʼex a wileʼex baʼax yàan a manikeʼex.
Baʼax kʼabeeteʼex? Baʼax uts ta wicheʼex?
Kux teech, Goyo? Kʼabeet a manik kʼáan?
Maʼatech. Maʼa kʼabeet in manikiʼ. Tsʼoʼok in manik hoʼolheak.
Maʼalob túun. Teecheʼ máak, baʼax tàak a manik? Baʼax tàak a bisik?
Teneʼ tàak in manik hunpʼéel nohoch kʼáan.
Yàan ten nohoch kʼáan. Yàan ten nohoch yéetel kʼan kʼáanoʼob.
Yàan a hóokʼsik utial k ilikoʼob?
Yàan, yàan in hóokʼsikoʼob.
Máakelmáak uts ta wich? Kʼabéet a chʼaʼik.
Lelo uts tin wich. Tàak in bisik lelo.
Maʼalob kin tsʼáahik tech le kʼáano.
Tsʼáah ten le kʼáanaʼ. Tàak in bisik tin nahil.
Beyoʼ, tsʼoʼok a manik wah?
Bey tsʼoʼok in manikaʼ, kʼabéet k hóokʼol beʼòorah.