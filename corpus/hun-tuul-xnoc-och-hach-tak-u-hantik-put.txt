Hun túul xnùuk òoch hach tàak u hantik pùut
tsikbaltaʼabi tumèen Martina Yu Chan, Tikul
Yàan bin hun túul xnùuk òocheʼ, seten uts tu tʼàan u hantik u takʼaniʼ pùut. 
ka binih ich kòol, ka máanih tuʼux yàan hun pʼéel chùun pùut, chinchinikbal u takʼaniʼ. 
ka hoʼopʼ u náakaleʼ, pero kaanal túun, maʼ tu páahtal u kʼuchliʼ. 
Bey ku bèetik, ka man tu láakal le áakʼabeʼ, maʼ kʼuchliʼ tuux yaan le pùutoʼ utial u emse, utiʼal u hante. 
Naakal u yóol yeetel maʼ tu páahtal u emsike. 
ka tu yilah tu sastaleʼ ka tu yaʼalah beyaʼ, 
"Humf. 
Yáax chùuneʼ, maʼ tàak in hantik le pùutoʼ. 
Mix takʼaniʼ."
