Hun Túul xnùuk och hach taku hantik pùut
tsikbaltaʼabi tuméen Martina Yu Chan, Tikul
Yan bin hun túul xnùuk ocheʼ, seten uts tu tʼáan u hantik u takni pùut. 
ka biniʼ ich kòol, ka maniʼ tuux yaan hun pʼéel chum pùut, chinchinkbal u takni. 
ka hopʼ u naakale, pero kaanal túun, maʼ tu páahtal u kuchli. 
Bey ku betik, ka man tulakal le akabe, maʼ kuchli tuux yaan le pùutoʼ utial u emse, utial u hante. 
Naakal u yol yetel maʼ tu páahtal u emsike. 
ka tu yilah tu sastale ka tu yalah beya, 
"Humf. 
Yax chune, maʼ takin hantik le pùuto. Mix takni."