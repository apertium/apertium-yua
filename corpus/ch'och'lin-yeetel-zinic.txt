CHʼOCHʼLIN YETEL SÍINIK
Tsikbaltaʼabiʼ tuméen Martina Yu Chan, Tikul
Yaan bin hun túul chʼochʼlin yeetel hun túul síinik. 
Le chʼochʼlin, tuméen chen kʼàay ku bèetikeʼ tiʼ le yáax kʼìinoʼ, maʼ tu bin u kaxteh u yoʼoch. 
Táan u kaxal haʼ yeetel tos haʼ, tan u kamtal le ikoʼ, le bèetikeʼ maʼ tu páahtal u hóokol u kaxteh u yoʼoch. 
Ka túun tàal le keeloʼ, ka hopʼol u wiʼihtal, ka bin tu yiknal hun túul chan síinik, ka tu yaʼalah ti, 
"Uʼuye, Chan síinik. Pay ten hun pʼéel chan ixim utial in hanteh, tuméen teneʼ maʼ tu páahtal in hóokol in kaxteh utial in hanteh, tuméen seten keel."
"kux túun ti yáax kʼìin, báan ta bèetah? 
Maʼ ta kaxtah baal a hanteh?"
"Teneʼ chen kʼàay tin bèetah."
"Wa chen kʼàay ta bèetah, behlaʼeʼ xèen óokʼot."