CHʼOCHʼLIN YETEL SINIK
tsikbaltabiʼ tumen Martina Yu Chan, Tikul
Yan bin huntul chʼochʼlin yetel huntul sinik. Le chʼochʼlin, tumen chen kay ku betike ti
le yax kino, ma tu bin u kaxte u yoch. Tan u kaxal ha yetel tos ha, tan u kamtal le iko,
le betike ma tu paahtal u hokol u kaxte u yoch. Ka tun tal le keelo, ka hoppol u wiihtal,
ka bin tu yiknal huntul chan sinik, ka tu yalah ti, "Uye, Chan sinik. Pay ten humppel
chan ixim utial in hante, tumen tene ma tu paahtal in hokol in kaxte utial in hante,
tumen seten keel."
"kux tun ti yax kin, ban ta betah? Ma ta kaxtah baal a hante?"
"Tene chen kay tin betah."
"Wa chen kay ta betah, behlae xen okot."