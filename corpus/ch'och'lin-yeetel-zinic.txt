CHʼOCHʼLIN YETEL SINIK
Tsikbaltaʼabiʼ tuméen Martina Yu Chan, Tikul
Yaan bin hun túul chʼochʼlin yeetel hun túul síinik. 
Le chʼochʼlin, tuméen chen kʼàay ku betikeʼ tiʼ le yax kʼìinoʼ, maʼ tu bin u kaxteh u yoʼoch. 
Táan u kaxal ha yeetel tos ha, tan u kamtal le ikoʼ, le betikeʼ maʼ tu páahtal u hokol u kaxteh u yoʼoch. 
Ka túun tal le keeloʼ, ka hopʼol u wiihtal, ka bin tu yiknal hun túul chan sinik, ka tu yaʼalah ti, 
"Uʼuye, Chan síinik. Pay ten hun pʼéel chan ixim utial in hanteh, tuméen teneʼ maʼ tu páahtal in hokol in kaxteh utial in hanteh, tuméen seten keel."
"kux túun ti yax kʼìin, báan ta bèetah? 
Maʼ ta kaxtah baal a hanteh?"
"Teneʼ chen kʼàay tin bèetah."
"Wa chen kʼàay ta bèetah, behlaʼeʼ xèen óokʼot."