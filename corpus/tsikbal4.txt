Máax tàak u kanik túumben tʼàanoʼob.
Tèen, teneʼ maʼ in wòohel baʼax u kʼáat u yaʼal “pochón”.
Baʼax le tʼaanoʼ? Aʼal tu kaʼaten. Mèent uts, aʼaleh.
“Pochón”. Baʼan u kʼáat u yaʼal?
U kʼáat u yaʼal ich ìingleseʼ “greedy”. Tsʼíibteʼex le tʼaanoʼ.
Tsʼoʼokih!
Felipe, máanen a tsʼíibteh. Laura, máanen a xokeh.
Felipe, aʼal ten: máax hun túul pochon?
Hun túul máak hach yaʼab u hanal.
Teʼexeʼ pochoneʼex? Núukeʼex baʼax táan in kʼáatik teʼex.
Teneʼ maʼ.
Mix ten.
Beyoʼ, yàan in tsʼíibtik wah baʼax yóokʼsal pòoch.
Beyoʼ! Tsʼíibteʼex hum pʼéel chan tsʼíib. Tàaseʼex sáamal.