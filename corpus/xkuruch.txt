Yàan bin hun tuul xkuruch, taan u míistik u yotocheʼ, ka tu kaxtah hun pʼéel cinco. 
Ka tuun hoʼopol u tuklik? 
Baax kun u maneh. 
Ka tu yaʼalah beya, “wa kin manik bakʼ, ku xúupul ten. 
Wah kin manik buuleʼ, ku xúupul ten. Wah kin manik iximeʼ, ku xúupul ten. 
Mas maaloob kin man polvio.” 
Ka bin u man u polvio. 
Ka suunahiʼ tu yotocheʼ ka tu lah pakʼah tu yich. 
Ka kulah tu holnah. 
Ma saamih ku maan hun tuul tʼel, ka tu yaʼalah beya, “Ay, kiʼichpam xkuruch. 
Heʼ wa a tsʼoʼokol a beel yeetel teneʼ?”
Ku nukik chan xkuruch beya, “wa ma hach kʼaʼam a wawateh.”
Ku nukik chan tʼel beya, “Ma. Ma hach kʼaʼamih.”
“Koʼox wilik. Kʼaynen u tial in wuyik.”
“Kikiriki” ku tʼaan le chan tʼeloʼ.
Ka hak u yool le chan xkuruchoʼ, ka tu yaʼalah beya, “Ay ma! Hach kʼaʼam a tʼaan. 
Heʼ a hasik in wooleʼ.” 
Hailibeʼ ka bin chan tʼel. 
Ka tuun maan hun tul chan tsimineʼ ka tu yaʼalah beyaʼ “Ay kiʼichpam, xkuruch. 
Yàan wa a tsʼoʼokol a beel yeetel teneʼ?”
Wa ma hach kʼaʼam a wawateh. 
Kʼaynen u tial in wuʼuyeh.”
“Neeeeeeh!”
“Ay, hach kʼaʼam a wawat. 
Heʼ a hasik in wool tiʼ akʼabeʼ.” 
Hailibeʼ ka binih.
Ka maan hun tul xibil wakax, ka tu yaʼalah beya, “Ay hach kiʼichpam xkuruch. 
Heʼ wa tsʼoʼokol a bel yeetel teneʼ?”
“Wa ma hach kʼaʼam a wawateh. 
A wawatnen u tial in wuʼuyeh.”
“Boooooooor!”
“Ay, ma tech. 
Hach kʼaʼam a wawat. 
Heʼ a hasik in wool ti akʼabeʼ.” 
Hailibeʼ ka binih.
Ka maan hun tul chan chʼóʼ. 
“Ay kiichpam xkuruch. 
Heʼ wa a tsʼoʼokol a beel yeetel teneʼ?”
“Wa ma hach kʼaʼam a wawateh.” 
Ka tu yaʼalah chan chʼóʼ beya, “liiiiik.!”
“Hach maʼalob a wawat. 
Heʼ in tsʼoʼokol in bel yeetel techeʼ.
Maʼalob. 
Ku tsʼoʼokol u beeloʼob. 
U láakʼ kʼineʼ u kʼat bin le chan xkuruch tiʼ huucheh. 
Ka tu yaʼalah tiʼ u yicham beya, “Chan chʼóʼ nin kah huuch hun pʼit òorah, yàan a bin a wileh le
buʼuloʼ in tsʼamah kʼaakʼo, baʼaleʼ yàan a peeksik yeetel nohoch cuchara, ma maʼalob yetel le chichanoʼ.”
“Maʼalob.” 
Ka bin le chan xkuruch tiʼ huucheʼ. 
Hun pʼit òorah, ka bin le chan chʼóʼ u
peeks(ik) le buʼuloʼ, baʼaleʼ tsʼokih u lúubul tiʼ le nohoch cucharaʼoʼ. 
Ka peksah yetel le chichan cuchara. 
Bey ku beetikeʼ, ka bin ichil le buʼuloʼ. 
Le ka suutnahih chan xkuruch, minaʼan u yicham. 
Tsʼok u nakaʼal u yool u kaxtikeʼ, ka tu yaʼalah beya, “Bey ma kulaʼan in wichamoʼ, teneʼ in kʼaat hanal. 
Tsʼok in wiihtal.”
Ka bin haaleʼ u hanaloʼ, ka tu yilah yàan bakʼ ichil. 
Ka tu yaʼalah beya, “Ay, ootsil chan chʼóʼ. 
Tu tsʼá kʼekʼen ichil le buʼula. 
Nin kah in bis hun pʼit tiʼ in vecina.”
Ka tu bisah. 
Ka suʼutnahih, ka kulah le hanaloʼ. 
Le ku beetikeʼ. 
Ka tàalih alkabil le vecina.
“Tuux yàan a wicham?”
Ku nuukih chan xkuruch, “Ma in wohel. 
Minaʼan waye.”
Ka tu yaʼalah le vecina beya, “Pues, ma a wohel hun pʼéeʼl baaleʼ, vecina? A wicham le ka hantikoʼ.”
“Ay, ma a waʼalik ten” ku tʼaan le chan xkuruchoʼ.
“Beyo, vecina. 
Ma ta wilah le chan kʼab ta tsʼá ten ichil le buʼuloʼ?”
Ka tuun hoʼopol u yokʼol le chan xkuruchoʼ tumen minaʼan u yicham.
