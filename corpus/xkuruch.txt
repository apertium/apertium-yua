Yàan bin hun túul xkùuruch , táan u míistik u yotocheʼ, ka tu kaxtah hun pʼéel cinco. 
Ka túun hoʼopʼol u tùuklik? 
Baʼax kun u maneh. 
Ka tu yaʼalah beyaʼ, “wah kin manik bakʼ, ku xúupul ten. 
Wah kin manik buʼuleʼ, ku xúupul ten. 
Wah kin manik iximeʼ, ku xúupul ten. 
Màas maʼalob kin manik polvio.” 
Ka bin u man u polvio. 
Ka sùutnahiʼ tu yotocheʼ ka tu láah pakʼah tu yich. 
Ka kulah tu holnah. 
Maʼ sáamih, ku màan hun túul tʼèel, ka tu yaʼalah beyaʼ, 
“Ay, kiʼichpam xkùuruch . 
Heʼ wah a tsʼoʼokol a bèel yéetel  teneʼ?”
Ku núukik chan xkùuruch  beya, 
“wah maʼ hach kʼaʼam a wáawateh.”
Ku núukik chan teʼel beya, 
“Ma. 
maʼ hach kʼaʼamih.”
“Koʼox wilik. Kʼàaynen utiʼal in wuʼuyik.”
“Kikiriki” ku tʼàan  le chan teʼeloʼ.
Ka hakʼ u yool le chan xkùuruchoʼ, ka tu yaʼalah beya, 
“Ay ma! Hach kʼaʼam a tʼàan. 
Heʼ a hasik in wóoleʼ.” 
Haylibeʼ ka bin chan teʼel. 
Ka túun màan hun túul chan tsíimineʼ ka tu yaʼalah beyaʼ 
“Ay kiʼichpam, xkùuruch . 
Yàan wah a tsʼoʼokol a bèel yéetel  teneʼ?”
wah maʼ hach kʼaʼam a wáawateh. 
Kʼàaynen utiʼal in wuʼuyeh.”
“Neeeeeeh!”
“Ay, hach kʼaʼam a wáawat. 
Heʼ a hasik in wool tiʼ áakʼabeʼ.” 
Haylibeʼ ka binih.
Ka màan hun túul xiʼibil wakax, ka tu yaʼalah beya, 
“Ay hach kiʼichpam xkùuruch . 
Heʼ wah tsʼoʼokol a bèel yéetel teneʼ?”
“wah maʼ hach kʼaʼam a wáawateh. 
Áawatnen utiʼal in wuʼuyeh.”
“Boooooooor!”
“Ay, maʼa téech. 
Hach kʼaʼam a wáawat. 
Heʼ a haʼasik in wóol ti áakʼabeʼ.” 
Haylibeʼ ka binih.
Ka máan hun túul chan chʼoʼ. 
“Ay kiʼichpam xkùuruch . 
Heʼ wah a tsʼoʼokol a bèel  yéetel  teneʼ?”
“wah maʼ hach kʼaʼam a wáawateh.” 
Ka tu yaʼalah chan chʼoʼ beyaʼ, “liiiiik.!”
“Hach maʼalob a wáawat. 
Heʼ in tsʼoʼokol in bel yéetel techeʼ.
Maʼalob. 
Ku tsʼoʼokol u bèeloʼob. 
U láakʼ kʼìineʼ u kʼat bin le chan xkùuruch  tiʼ huucheʼ. 
Ka tu yaʼalah tiʼ u yicham beya, “Chan chʼoʼ nin kah huuch hun pʼíit òorah, yàan a bin a wileh le
buʼuloʼ in tsʼamah kʼaakʼo, baʼaleʼ yàan a péeksik yéetel  nohoch cuchara, maʼ maʼalob yetel le chichanoʼ.”
“Maʼalob.” 
Ka bin le chan xkùuruch  tiʼ huucheʼ. 
Hun pʼíit òorah, ka bin le chan chʼoʼ u
péeksik le buʼuloʼ, baʼaleʼ tsʼoʼokih u lúubul tiʼ le nohoch cucharaʼoʼ. 
Ka péeksah yetel le chichan cuchara. 
Bey ku beetikeʼ, ka bin ichil le buʼuloʼ. 
Le ka suutnahih chan xkùuruch , minaʼan u yicham. 
Tsʼoʼok u nakaʼal u yool u kaxtikeʼ, ka tu yaʼalah beya, 
“Bey maʼ kulaʼan in wichamoʼ, teneʼ in kʼaat hanal. 
Tsʼoʼok in wiʼihtal.”
Ka bin haaleʼ u hanaloʼ, ka tu yilah yàan bakʼ ichil. 
Ka tu yaʼalah beya, 
“Ay, ootsil chan chʼoʼ. 
Tu tsʼa kʼekʼen ichil le buʼula. 
Nin kah in bis hun pʼíit tiʼ in vecina.”
Ka tu bisah. 
Ka sùutnahih, ka kulah le hanaloʼ. 
Le ku beetikeʼ. 
Ka tàalih alkabil le vecina.
“Tuux yàan a wicham?”
Ku nuukih chan xkùuruch , 
“Ma in wohel. 
Minaʼan waye.”
Ka tu yaʼalah le vecina beya, 
“Pues, maʼ a wohel hun pʼéel baaleʼ, vecina? 
A wicham le ka hantikoʼ.”
“Ay, maʼ a waʼalik ten” ku tʼàan  le chan xkùuruchoʼ.
“Beyo, vecina. 
Ma ta wilah le chan kʼab ta tsʼa ten ichil le buʼuloʼ?”
Ka túun hoʼopʼol u yokʼol le chan xkùuruchoʼ tuméen minaʼan u yicham.
