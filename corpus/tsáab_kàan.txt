kiʼichkelem yùumeʼ tu yaʼalah tiʼ tsáab kàan beyaʼ
teʼ yóokʼol le úukʼumháʼ yàan u máan óox pʼéel chèemi
ti kaʼa pʼéeleʼ tiʼ yàan kíimiliʼ
baʼaleʼ wá ka naʼatik le hun pʼéel tuʼux minaʼan kìimiloʼ
téecheʼ, maʼatʼaan a háan kíimil
tsáab kàaneʼ, séen yàan u naʼat
tu chaʼah u máan yáax hun pʼéeliʼ
chen ku bisik baʼaloʼob tuʼutak
bey tu bèetah yéetel u láakʼaʼ
chùup yéetel wíinikoʼob
baʼaleʼ kaʼah kʼuch u yóox pʼéelileʼ
mix baʼal ku tàasik
ka tu pikchʼintubahiʼ
le bèetik túuneʼ, le tsáab kàanoʼ maʼataan u kíimil tu luʼumil
he hay pʼéel haʼab ku máan ich u kuxtaleʼ kiʼichkelem yùumeʼ ki síik tiʼ u láakʼ u yòotʼel
pʼil a wich
le tùukul yṕpkʼol tsáab kàanoʼ
lailiʼ u yilaʼal tu noh luʼumil quintana roo, yucatàn, bey xan tu luʼumil campecheʼ
tu kʼíiniloʼob u yòotʼeloʼob
tsáab kàaneʼ le ken u kʼex u yòotʼeleʼ ku nohochtal u tsáab
yùum josé diaz bolioʼeʼ tu tsʼíibtah hun pʼéel xòok yóokʼlal le kàanaʼ
tumèen ku tùukultik letiʼeʼ
tsáab kàanoʼ u tsʼàahmah u tùukulil u haʼabil mayaʼoʼob